[
{"text": "<p data-index=\"2\">\n\tVerdictul Tribunalului din Oslo este salutat de activi\u015ftii pentru drepturile animalelor \u015fi criticat de cresc\u0103torii acestor c\u00e2ini. Decizia a avut drept fundal o dezbatere tot mai ampl\u0103 la nivel mondial: \u201eC\u0103utarea aspectului \u00abdr\u0103gu\u0163\u00bb al animalelor de companie se realizeaz\u0103 oare \u00een detrimentul bun\u0103st\u0103rii lor?\u201d, potrivit Agerpres.\u00a0</p> <p data-index=\"4\">\n\t\u201eMulte dintre rasele noastre de cresc\u0103torie sunt extrem de afectate de consangvinizare \u015fi poart\u0103 \u00een ele un bagaj greu prin prisma bolilor. Trebuie s\u0103 schimb\u0103m felul \u00een care cre\u015ftem c\u00e2ini. Poate c\u0103 modul \u00een care o facem era acceptabil \u00een urm\u0103 cu 50 de ani, dar nu mai este (acceptabil - n.r.) \u00een zilele noastre\", a declarat Ashild Roaldset, pre\u015fedinta Societ\u0103\u0163ii pentru protec\u0163ia animalelor din Norvegia, aflat\u0103 la originea acestei ac\u0163iuni demarate \u00een justi\u0163ie \u00eempotriva societ\u0103\u0163ilor canine \u015fi a cresc\u0103torilor individuali.</p> <p data-index=\"6\">\n\tBulldogul englez, un c\u00e2ine cu aspect \u00eensp\u0103im\u00e2nt\u0103tor - dar cu un caracter bl\u00e2nd -, popularizat mai ales prin desenul animat \u201eTweety &amp; Sylvester\" \u015fi asociat cu spiritul rezisten\u0163ei engleze \u00een Al Doilea R\u0103zboi Mondial, acumuleaz\u0103 dificult\u0103\u0163i respiratorii din cauza botului s\u0103u aplatizat, precum \u015fi probleme dermatologice, reproductive \u015fi ortopedice.</p> <p data-index=\"7\">\n\tMai mult de jum\u0103tate dintre c\u00e2inii din aceast\u0103 ras\u0103 n\u0103scu\u0163i \u00een ultimi 10 ani \u00een Norvegia au venit pe lume prin cezarian\u0103.</p> <p data-index=\"7\">\n\t\u201eIncapacitatea genetic\u0103 a rasei de a da na\u015ftere pe cale natural\u0103 este un motiv \u00een sine pentru ca Bullgodul englez s\u0103 nu mai fie utilizat \u00een cresc\u0103toriile de c\u00e2ini\", au estimat judec\u0103torii de la Tribunalul din Oslo.</p> <p data-index=\"8\">\n\t\u00cen ceea ce \u00eei prive\u015fte pe c\u00e2inii din rasa Cavalier King Charles Spaniel - care au cucerit de-a lungul anilor inimile unor personalit\u0103\u0163i precum regele Louis al XIV-lea, pre\u015fedintele Ronald Reagan \u015fi actorul Sylvester Stallone -, constitu\u0163ia lor a f\u0103cut ca aceste animale s\u0103 sufere adeseori de dureri de cap din cauza unei cutii craniene prea mici, precum \u015fi de afec\u0163iuni cardiace \u015fi probleme oculare.</p> <p data-index=\"9\">\n\tAshild Roaldset consider\u0103 c\u0103 insuficien\u0163a diversit\u0103\u0163ii genetice la scar\u0103 mondial\u0103 duce aceste rase direct c\u0103tre extinc\u0163ia lor.</p> <p data-index=\"9\">\n\t\u201e\u015ei va fi ceva dureros pentru ele, pentru c\u0103 aceste rase vor avea tot mai multe boli\", a ad\u0103ugat specialista norvegian\u0103.</p>"},
{"text": "<p data-index=\"2\">\n\tAnchetatorii din cazul dublei crime de la Ia\u015fi de la finalul anului 2021 au adus noi probe \u00een momentul \u00een care au cerut prelungirea mandatului de arest preventiv pentru Sami El Bourkadi. Ace\u015ftia au g\u0103sit o pat\u0103 de s\u00e2nge care \u00eei apar\u0163ine studentului marocan pe o pies\u0103 de lenjerie intim\u0103 care se afla \u00eentr-un sertar din camera Vanesei, t\u00e2n\u0103ra ucis\u0103 \u00een vila din Ia\u015fi, \u00eempreun\u0103 cu prietenul ei.\u00a0</p> <p data-index=\"2\">\n\tPrincipalul suspect \u00een dubla crim\u0103 sus\u0163ine \u00een continuare c\u0103 este nevinovat \u015fi a g\u0103sit o explica\u0163ie pentru pata de s\u00e2nge g\u0103sit\u0103 de anchetatori. Acesta spune c\u0103 i-a vizitat pe cei doi prieteni ai s\u0103i cu dou\u0103 zile \u00eenainte s\u0103 fie g\u0103site cadavrele, iar c\u00e2nd a cobor\u00e2t din taxiul cu care s-a deplasat spre casa acestora a c\u0103zut \u015fi s-a r\u0103nit la m\u00e2n\u0103. Prietenul Vanesei ar fi \u00eencercat s\u0103 \u00eel ajute \u015fi a c\u0103utat bandaje prin cas\u0103, inclusiv \u00een camera fetei, astfel ajung\u00e2nd pata de s\u00e2nge pe piesa de lenjerie intim\u0103 g\u0103sit\u0103 de anchetatori.\u00a0</p>"}
]